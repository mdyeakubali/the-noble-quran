
কৃতজ্ঞতা ও সন্তুষ্টি সম্পর্কিত গুরুত্বপূর্ণ আলোচনা **:**

শুক্‌র অর্থ কৃতজ্ঞতা, রিদা অর্থ সন্তুষ্টি এবং কানা&#39;আত অর্থ অল্পে তুষ্টি। এ তিনটি কর্মে মুমিনের মনকে অনুশীলন করতে হবে। এগুলি দুনিয়া ও আখেরাতের অনন্ত নিয়ামতের উৎস।

আল্লাহ্‌ তা&#39;আলা বলেন, &quot;যদি তোমরা কৃতজ্ঞতা প্রকাশ করো তবে আমি আরো বাড়িয়ে দেব আর যদি তোমরা অকৃতজ্ঞ হও তবে আমার শাস্তি বড় কঠিন।&quot;(সূরা ইব্রাহীম, আয়াত নং ৭)

আমাদের প্রত্যেকের জীবনে অগণিত নিয়ামত রয়েছে আবার অনেক কষ্টও রয়েছে। মানুষের একটি বড় দুর্বলতা আনন্দের কথা তাড়াতাড়ি ভুলে যাওয়া কষ্ট বেদনার কথা বারবার স্মরণ করা। এ দুর্বলতা কাটাতে হলে জীবনের প্রতি আমাদের দৃষ্টিভঙ্গি অবশ্যই ইতিবাচক হতে হবে। আমরা কখনোই কষ্ট ও অসুবিধাগুলোকে বড় করে দেখবো না। কষ্টের কথা বারবার মনে করে জাবর কাটবো না। বরং আল্লাহর দেয়া নেয়ামত **,** শান্তি **-** সুখ বারবার স্মরণ করে আল্লাহর প্রতি কৃতজ্ঞতা প্রকাশ করবো। এ ইতিবাচক ও কৃতজ্ঞতামূলক দৃষ্টিভঙ্গি অর্জন করা মানব জীবনের শ্রেষ্ঠতম সম্পদ। এ দৃষ্টিভঙ্গি যেকোনো মানুষের জীবনকে শান্তি ও পরিতৃপ্তিতে ভরে দেয়।

কষ্টের অনুভূতিকে ক্রমান্বয়ে কৃতজ্ঞতার অনুভূতিতে রূপান্তরিত করতে হবে। আল্লাহর অগণিত নিয়ামতের মধ্যে কিছু কষ্টের কারণে যদি গুনাহ্‌ ক্ষমা হয় ও মর্যাদা বৃদ্ধি পায় তাহলে অসুবিধা কী **?** প্রতিটি মানুষের জীবনেই বিপদাপদ আছে। কাজেই আমার জীবনে তো কিছু অসুবিধা থাকবেই। বিপদ ও সমস্যা তো আরো কঠিন হতে পারতো। অনেকের জীবনেই তো আমার চেয়েও অধিক কষ্ট আছে। কাজেই আমার হতাশ হওয়ার কিছু নেই।

রসূলুল্লাহ্‌(ﷺ) বলেছেন, &quot;সম্পদে, শক্তিতে, রিয্‌কে তোমাদের চেয়ে উত্তম কারো দিকে যখন তোমাদের কারো দৃষ্টি পড়বে, তখন যেন সে তার চেয়ে খারাপ অবস্থায় যারা আছে তাদের দিকে দৃষ্টিপাত করে।&quot;(বুখারী হা/১৩৫৫, মুসলিম হা/২৯৬৩)

অতি সামান্য নিয়ামতেরও কৃতজ্ঞতা প্রকাশের অভ্যাস তৈরি করতে হবে। সামান্যতম আনন্দ, তৃপ্তি, ভালো ~~লাগা~~ চারপাশের কারো সামান্যতম সুন্দর আচরণ, সবকিছুর জন্য হৃদয় ভরে আল্লাহর প্রতি কৃতজ্ঞতা প্রকাশ করতে হবে। আল্লাহর সকল নেয়ামতই বড়। ছোট্ট নেয়ামতকে বড় করে অনুভব করলে আল্লাহ্‌ আরও বড় নেয়ামত প্রদান করেন।

রসুলুল্লাহ (ﷺ) বলেন, &quot;যে ব্যক্তি অল্পের কৃতজ্ঞতা প্রকাশ করে না, সে বেশিরও কৃতজ্ঞতা প্রকাশ করে না।&quot;(আহমাদ হা ৪/২৭৮, মাজমাউয যাওয়াঈদ ৫/২১৭)

জীবনের সকল আনন্দ **,** সুখ **,** লাভ **,** পুরস্কার ইত্যাদি সকল নিয়ামতের কথা প্রসঙ্গ ও সুযোগ পেলে অন্যদেরকে বলতে হবে। আমরা সাধারণত সুখের বা আনন্দের কথার চেয়ে দুঃখের কথা বলতে বেশি আগ্রহী। আমাদেরকে এর বিপরীত বলার অভ্যাস আয়ত্ত করতে হবে।

রসূলুল্লাহ্‌(ﷺ) বলেন, **&quot;** আল্লাহর নেয়ামতের কথা বলা কৃতজ্ঞতা এবং তা না বলা অকৃতজ্ঞতা।&quot;(আহমাদ হা ৪/২৭৮, মাজমাউয যাওয়াঈদ ৫/২১৭)

আল্লাহর প্রতি কৃতজ্ঞতার দাবি বান্দার প্রতি কৃতজ্ঞতা প্রকাশ করা। যদি কেউ আমাদের সামান্যতম সহযোগিতা করেন **,** তবে আমাদের দায়িত্ব তার প্রতি পরিপূর্ণ আন্তরিকতার সাথে কৃতজ্ঞতা প্রকাশ করা। সম্ভব হলে তাকে প্রতিদান দেয়া **,** না হলে তার জন্য দোয়া করা এবং তার উপকারের কথা অকপটে সকলের কাছে স্বীকার করা ও বলা।

রসূলুল্লাহ্‌ (ﷺ) বলেছেন, **&quot;** যে ব্যক্তি মানুষের প্রতি কৃতজ্ঞতা প্রকাশ করে না সে আল্লাহর প্রতিও অকৃতজ্ঞ।&quot;(তিরমিযী হা/১৯৫৪)

অন্য হাদীসে তিনি বলেন, **&quot;** যদি তোমাদের কাউকে কেউ কোন ভাবে উপকার করে **,** তবে তোমরা তার প্রতিদান দিবে। যদি তোমরা প্রতিদান দিতে না পারো **,** তবে তার জন্য বেশি বেশি দোয়া করবে। যাতে অনুভব করতে পারো যে তোমরা তার কৃতজ্ঞতা প্রকাশ করতে পেরেছো।&quot;(হাদীসটি সহীহ্‌, আবু দাঊদ হা ২/২৩১, নাসাঈ হা/৫৮৭) | -এখানে উদ্ধৃতি শেষ।

**নোট** :
