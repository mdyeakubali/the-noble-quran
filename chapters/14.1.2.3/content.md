
**পার্থিব জীবনে কৃতজ্ঞতার শুভ পরিনাম এবং তা অর্জনের উপায়**

প্রখ্যাত রোমান রাষ্ট্রনেতা, বাগ্মী ও লেখক সিসেরোর মতে, &quot;কৃতজ্ঞতা শুধুমাত্র শ্রেষ্ঠতম গুণাবলীর অন্যতম নয় বরং তা সকল গুণাবলীর পিতা মাতা।&quot; বহুসংখ্যক গবেষণা অধ্যয়নে দেখা গেছে, কৃতজ্ঞতার সঙ্গে বর্ধিত কল্যাণ ও স্বস্তির সম্পর্ক রয়েছে। যা শুধুমাত্র ব্যক্তির ক্ষেত্রে নয় বরং জড়িত সকল ব্যক্তির ক্ষেত্রে। যে কারণে কৃতজ্ঞতা শিক্ষাদান ও এর অনুশীলন পৃথিবীর বিভিন্ন বিখ্যাত বিশ্ববিদ্যালয়ে আন্দোলনে পরিণত হয়েছে এবং মনস্তত্ত্ব শিক্ষার পাঠ্যক্রম এর অন্তর্ভুক্ত হয়েছে। যেমন- যুক্তরাষ্ট্রের হার্ভার্ড, পেনসিলভেনিয়া, মিয়ামি এবং ক্যালিফোর্নিয়া বিশ্ববিদ্যালয়। কৃতজ্ঞতা মানুষের জীবনে শান্তি, সমৃদ্ধি ও শান্তির সুবাতাস প্রদানের পাশাপাশি দুশ্চিন্তা, উদ্বে্‌গ-পেরেশানী ও দুঃখ-বিপর্যয় দূরীভূত করতে একান্ত সহায়ক-যা গবেষণায় প্রমাণিত। তাছাড়াও কৃতজ্ঞ ব্যক্তিকে সমাজের মানুষের কল্যাণে ব্যক্তিগত স্বার্থ বিসর্জন দিতে দেখা গেছে। অর্থাৎ তাদেরকে পরার্থবাদী ও সমাজসেবক হতে দেখা যায়। কৃতজ্ঞতা/শোক্‌র অধিকতর সুখ, ইতিবাচক মানসিক অনুভূতি, অভিজ্ঞতা, স্বাস্থ্যন্নোতি, দুঃখ-কষ্ট মোকাবেলা এবং শক্তিশালী সামাজিক সুসম্পর্ক উপভোগের সঙ্গে সম্পৃক্ত। কৃতজ্ঞতা অনুশীলনকারী ব্যক্তিকে বেশি ব্যায়াম করতে এবং কমই ডাক্তারের শরণাপন্ন হতে দেখা গেছে গবেষণায়।

এ বিষয়ে বিশেষজ্ঞ ব্যক্তিদের কয়েকটি পরামর্শ যা ব্যক্তিকে কৃতজ্ঞ বা শোকরগুজার মানুষ হতে সাহায্য করবেঃ

১) কৃতজ্ঞতা অনুশীলনের জন্য যে সব ব্যক্তি, বস্তু বা স্থানের জন্য আপনি কৃতজ্ঞ তার তালিকা তৈরি করা (যেমন- পরিবার, সৃষ্টিশীল কোন কাজ, সুখ, বৃক্ষ, খাদ্য সামগ্রী ইত্যাদি) ।

২) কোন ব্যক্তির এক বা একাধিক অবদান যার আপনি প্রভূত মূল্যায়ন করেন বা উপলব্ধি ও উপভোগ করেছেন তার সংক্ষিপ্ত বিবরণ/নোট রাখা এবং ঐ ব্যক্তির ডেস্কে, গাড়ীতে বা ব্যাগে তা সেটে দেয়া।

৩) যে সব ব্যক্তি আপনার জন্য বাস্তবেই চমৎকার কিছু করেছে তার বিস্তারিত বিবরণ দিয়ে তাদের কাছে চিঠি লেখা ও উপহার পাঠানো।

৪) প্রতিদিন এজাতীয় ২/৩ টি বিষয় লিখে রাখা এবং সপ্তাহান্তে তার পর্যালোচনা করা যা আপনাকে কৃতজ্ঞ মানুষ হতে স্মরণ করিয়ে দিবে। এবং শিশুসন্তানদেরকে বাবা-মায়ের দান-অবদানের কথা স্মরণ করিয়ে দিয়ে কৃতজ্ঞ হবার শিক্ষা প্রদান করা।

(ইন্টারনেট থেকে সংগৃহীত ও পরিমার্জিত)

\*\* ঝিনুকের মাঝে মহাসমুদ্রের সন্ধান পেতে এবং মহা সৌভাগ্য ও মহা দুর্ভাগ্যের গোপন রহস্য জানতে বইটি রপ্ত করুন।
